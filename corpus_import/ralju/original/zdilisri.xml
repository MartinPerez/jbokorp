<text author="Yanis Batura" date="2006-07-06" original_author="Yanis Batura" title="zdilisri" original_title="" url="http://mw.lojban.org/papri/zdilisri">
zdilisri

sirsunla kosta

   lo patfu be ko'a goi lo cmalu nanla cu terve'u lo kargu ke sirsunla
   (external link) kosta seva'u lo mamta be ko'a ku goi fo'o
   .i ko'a cusku fi fo'o fe lu xu do doi mamta cu djuno le du'u le vi
   sirsunla kosta cu jalge lo pu'u lo danlu .uu cu xlafri (external link)
   li'u
   .i fo'o cusku spuda ko'a lu .ue do doi bersa cu ka'e tavla fi le patfu
   be do tai ti li'u

denpesxu

   lo cmalu nixli goi ko'a cu reisku (external link) fi lo mamta be vo'a
   fe lu
   doi mamta do djuno xu lo du'u lo denpesxu (external link) poi nenri pa
   tubnu cu klani makau
   li'u .i le mamta cu cusku lu
   na'e djuno
   li'u .i ko'a go'i lu
   .iku'i mi ba'e djuno .i mitre li ci
   li'u

rijno smuci

   lo famti cu reisku lu
   xu do roroi sidju lo mamta be do
   li'u .i le verba cu spuda fi lu
   go'isai .imu'a mi bilga lo nu kancu lo'i rijno smuci kei ba ro nu do
   cliva

terpa lo tirxu

   A: doi patfu do terpa xu lo tirxu
   B: na go'i
   A: xu go'i lo cinfo
   B: si'a na go'i
   A: je'e .ija'o do terpa le mamta po'o

xalbebna

   py. goi lo patfu ge'u joi by. goi lo bersa be py. cu zvati lo gusta

   B: .a'u doi patfu da jimpe lo du'u de xalbebna (external link) kei ta'i
   ma
   P: xu do viska ta po'u re ninmu .i ganai ta simlu lo ka vomei ninmu kei
   da gi .e'e da xalbebna
   B: .iku'i .ue doi patfu ta du pa ninmu

xabyterspe

   A: mi xabyterspe bersa
   B: na cumki .i ro prenu zo'u gonai terspe (external link) panzi gi
   nalterspe panzi
   A: .iku'i mi xabyterspe bersa .isa'e lo mamta be mi cu tolspeni .ije lo
   patfu be mi cu speni

vondei

   A: mi prami do doi macas.
   B: zo .macas. ue .i mi'e .anas.
   A: zo .anas. uesai .i le cabdei (external link) na vondei (external
   link) xu .uesai

prami jbixa'u

   pa nanmu ku joi lo speni be ri ku goi ko'a cu catlu lo bartu pa'o lo
   canko .i ko'a cu cusku lu
   ko catlu .i le jbixa'u cu cinba le fetspe be vo'a ca ro nu vo'a xruti
   le zdani .iku'i do noroi zukte la'e di'u
   li'u .i lo speni be ko'a cu spusku lu
   mi zukte ta'i ma .ue .isu'anai mi mulno na'e slabu le va ninmu

mentu li mu

   lo fetspe noi cliva le zdani cu cpedu cusku fi lo speni be vo'a fe lu
   mi cliva tezu'e lo nu vitke la lenas. gi'e tavla ri ze'i lo mentu be li
   mu .i doi dirba .e'o ko jicla ne'i le juptansi pa roi ro cacra xadba

pinde nakspe

   lo ninmu cu cusku fi lo speni be vo'a fe lu
   .oi ro nanmu poi mi spebi'o (external link) fitytoltu'i (external link)
   pu lo za'i mi speni do ku'o ca cfumau do
   li'u .i le nakspe cu spusku (external link) fi lu
   .u'i .uenai

gusta cidja

   A: doi tolci'o tolspe (external link) do pu suksa spebi'o mu'i ma
   B: lo du'u mi pu co'u ctinei lo gusta cidja
   A: .i caku mo
   B: .i caku mi co'a nelci ri

srera cusku

   re ninmu cu simxu tavla .i le pamoi ninmu cu cusku lu
   puzaku mi co'a so'iroi srera cusku .imu'a mi pu djica lo nu cusku lu
   .au mi pinxe loi vanju li'u le speni be mi gi'e ku'i srera cusku lu .au
   mi vasxu loi pinji li'u .u'i
   li'u .i le remoi ninmu cu spusku lu
   .ie mi si'a co'a srera cusku .imu'a mi pu djica lo nu cusku lu doi
   dirba ko dunda .e'o le kabri be lo ckafi mi li'u le speni be mi gi'e
   ku'i srera cusku lu doi selgle malganxo do ba'o daspo lo nunji'e be mi
   li'u

fonxa tavla

   lo nakspe cu cusku fi le speni be vo'a fe lu
   doi dirba do ba'o fonxa tavla ze'i .ue lo mentu be li reno .i go'i ma
   .a'u
   li'u .i spusku fa le ninmu lu
   lo batkyci'a be lo srera fonjudri

vitke le mamta

   lo ninmu: doi dirba ca lo bavlamdei mi cliva tezu'e lo nu vitke le
   mamta be mi .i xu mi kakne lo ka ce'u gasnu lo nu do ba kufra kei pu ku
   lo nanmu: ki'e do'u na go'i .i lo nu go'u cu banzu

karce snasni

   A: mu'i ma do terpa lo nu tirna lo karce snasni
   B: ca lo purci jeftu lo fetspe be mi cu mipri cliva fi'o kansa lo karce
   sazri .i caku mi terpa lo nu ky. ba'o xrubei fy. ti

glico nobli

   ko'a goi lo tolci'o ke glico nobli cu xrukla le zdani ca lo lerci vanci
   .i lo selfu be ko'a cu cusku fi ko'a fe lu
   xu .a'u doi tolci'o bebna do za'u re'u ba'o malpinxe lo xalka gi'e
   vitke loi gleve'u (external link)
   li'u .i spusku fa ko'a lu
   na go'i doi djan. .i mi pu cliva tezu'e lo nu terve'u lo tirna cabra

xejykre

   lo tadypre (external link) cu penmi lo velcli (external link) gi'e
   reisku fi vy. fe lu
   .a'u doi velcli ga'inai ca lo nu do co'a sipna kei do punji lo xejykre
   (external link) be do ga'u je'i ni'a lo ckagai (external link)
   li'u .i le velcli cu spusku lu
   .a'unai mi na djuno
   li'u .i ba lo jeftu be li re le velcli ca lo nu penmi le tadypre cu
   mutce fengu cusku lu
   doi malpre mi ca na ka'e sipna .o'unai .isa'e ca lo nu mi punji le
   xejykre ga'u lo ckagai kei mi na kufra .ije si'abo ca lo nu mi punji le
   xejykre ni'a lo ckagai kei mi na kufra

xebro rindo

   ni'o lisri le bi'u ci rindo .i la geronovits. patfu .i la pokaientas.
   mamta .i la mini'orovits. tixnu .i ca le djedi la mini'orovits. klama
   le zdani gi'e cusku lu doi mam. mi ba speni li'u la pokaientas.

   .i la pokaientas. cusku lu .ui do makcu nalspe .o'ocu'i .i do ca nanca
   li paxa .i ma bavyspe? li'u

   .i la mini'orovits. cusku lu .ua doi mam. mi tolcri le nanmu! .i clani
   je vrude .i melbi je tsali li'u

   —ma cmene?

   —lu zugdze bakni li'u

   —sinma ko'a do'e ma?

   —ko'a selsi'a sai! .i ko'a se patfu la fenki xirma noi jatna ro le
   siksika

   .i la pokaientas. cusku lu xamgu .i ma'a ba spesla fi le banli .i .oi

   —mo .oidai?

   —nabmi ma'a

   —ma nabmi?

   —le kapyzda na barda co banzu le nu vasru ro le vitke be fi le
   spenunsla be'o no'u ro le siksika .e ro le nienke'a .e ro le selylanzu

   .i la pokaientas. kixsku lu doi geronovits. ko mo'u zutse fi le zargu
   gi'e kalte seva'u mi lo visnda li'u

   .i la geronovits. cusku lu do djica lo nu mo lo visnda? li'u

   —mi ka'e zbasu lo kukte ke jaurgapci seljukpa visnda stasu lo visnda
   rectu .i mi ka'e bramaugau le kapydi'u sepi'o lo visnda skapi .i mi'o
   ba ka'e vi'ecpe le spenunsla piro le munje

   .i mo'ize'o se klama la geronovits .i djedi li pa ce'o li re ce'o li ci
   .ijenai la geronovits. zvati .i bazu le jeftu la geronovits. xruti ri
   fi'o xance le kunti .i la pokaientas. kixsku lu doi juxybebna le mi
   visnda cu zvati ma? li'u

   —do .e le do visnda stasu cu zvati le lumbaktu

   —ki'u ma .i ma fasnu

   —ca le pamoi djedi mi viska le visnda .iku'i na banzu xamgu le stasu
   gi'e na banzu barda seva'u le kapydi'u .i ca le remoi djedi mi viska le
   drata je barda visnda noi se skapi lo tercivla ku'i .i mi na ze'epu
   viska lo mleme'a visnda .i ca le za'umoi djedi mi tolcri le visnda .i
   melbi je plana je barda .i prane visnda .ua

   —.ibabo mo?

   —.ibabo mo paunai .i mi pu'o catra le visnda .i mi sisku fi le mi dakli
   .i do djuno ma paunai .i bebna fa mi .i mi lebna le ladru ka'amru
</text>
