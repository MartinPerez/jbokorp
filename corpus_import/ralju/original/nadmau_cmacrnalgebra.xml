<text author="Nick Nicholas" date="2010-06-09" original_author="A. Adrian Albert" title="loi jicmu sidbo pe le nadmau cmacrnalgebra" original_title="Fundamental Concepts Of Higher Algebra (University of Chicago Press 1956)" url="">
di'e se fanva fi le pamoi bele'i papri be la'e « lu loi jicmu sidbo pe le
nadmau cmacrnalgebra li'u » pefi'e la'o « gy. A. Adrian Albert. gy. » itu'e


ni'oni'oni'o 1mai cmaci girzu
ni'oni'o 1pi'e1mai selcmi ce fancu
ni'o le sucta cmacrnalgebra cu srana lenu tadni loi cmaci sibdai peme'e « lu
cmacrnalgebra ciste li'u »
.i ro ciste cu se pagbu lo'isu'ono selci kujo'u su'o se sumti be ri be'o
kujo'u loi selru'a {befi lei selkai {belei selci be'o} peva'o lei se sumti
be'o} neme'e « lu satcyskicu selru'a li'u »
.i vecu'u ledei ckupaupau cu cninyja'o so'o friseljmi sidbo {peloi selcmi
ge'uku} poi jicmu lei satci ve satcyskicu {be so'o cmacrnalgebra ciste be'o}
poi se srana da'e


ni'oca'e ge tauce'afy. ga'e .abu (to fy. sinxa la fraktur. toi) selcmi da nemu'u
nau.abu jo'u by. jo'u cy. zi'epoi cmima lu'i roda
         gi ce'afy. ga'e by. selcmi gi'enaidu .abu
.iseni'ibo go
                by. pagbu .abu du'i me'o by. na'u klesi .abu
           gi ro cmima be by. cu cmima .abu
.i go li by. na'u klesi .abu jetnu gi by. klesi .abu
.idu'ibo {sedu'i me'o .abu na'u selkle by. lo'o} .abu selpau by.
.i go
        ge li .abu na'u selkle by. jetnu gi su'o cmima be .abu naku cmima by.
   gi   by. nalrolmre klesi .abu
        du'i me'o .abu na'u se nalrolmemkle by.
                lo'o.eme'o by. na'u nalrolmemkle .abu
.i le selcmi be noda cu se cmene « lu le kunti selcmi li'u »


ni'o le selcmipi'i be .abu poi selcmi bei by. poi selcmi cu selcmi roda poi
cmima .abu .e by
.i le go'i cu se sinxa me'o .abu na'u selcmipi'i by
.i go li cy. na'u klesi .abu lo'o.eli cy. na'u klesi by. jetnu
   gi cy. kampu klesi .abu joi by
.i ro kampu klesi be .abu joi by. cu klesi li .abu na'u selcmipi'i by.
ni'o le selcmisumji be .abu bei by. cu logji sumji .abuboi by.
.i lego'i cu se cmima roda poi cmima .abu .a by. gi'e se sinxa me'o .abu na'u
selcmisumji by.


ni'o lesi'o selcmipi'i jo'u selcmisumji cu frili ke selsucta srana za'ure
selcmi
.i ro lu'a .abuxi1 .eli'o .abuxiny. lu'u poi selcmi zo'u
   le sosyselcmipi'i be ro ri be'o no'u li selcmipi'i abuxi1 .abuxi2
.abuxi3li'o .abuxiny. cuca'e selcmi roda poi cmima role selcmi no'u .abuxi1
jo'uli'o .abuxiny.
.i le sosyselcmisumji no'u li na'u selcmisumji .abuxi1 .abuxi2 .abuxi3li'o
.abuxiny. cu selcmi roda poi cmima su'ole selcmi no'u .abuxi1 jo'uli'o .abuxiny
.i ko jundi lenu go'e
.i me'o (vei (vei .abuxi1 na'u selcmipi'i .abuxi2 ve'o) na'u selcmipi'i
.abuxi3 ve'o)
        na'udu (vei .abuxi1 na'u selcmipi'i (vei .abuxi2 na'u selcmipi'i
.abuxi3 ve'o) ve'o)
        na'udu na'u selcmipi'i .abuxi1 .abuxi2 .abuxi3
        cu xusra lenu le selcmi be ro cmima beli .abuxi1 na'u selcmipi'i
.abuxi2 be'o poi cmima .abuxi3
           cu du le selcmi be ro cmima be .abuxi1 be'o poi cmima li .abuxi2
na'u selcmipi'i .abuxi3 be'o
                 le selcmi be roda poi cmima .abuxi1 .e .abuxi2 .e .abuxi3
.isi'a jetnu fali (vei (vei .abuxi1 na'u selcmisumji .abuxi2 ve'o) na'u
selcmisumji .abuxi3 ve'o)
        na'udu (vei .abuxi1 na'u selcmisumji (vei .abuxi2 na'u selcmisumji
.abuxi3 ve'o) ve'o)
        na'udu na'u selcmisumji .abuxi1 .abuxi2 .abuxi3
</text>
