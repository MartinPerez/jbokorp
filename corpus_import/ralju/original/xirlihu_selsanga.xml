<text author="xorxes" date="2001-11-30" original_author="Federico Garca Lorca" title="xirli'u selsanga" original_title="CanciÃ³n de jinete" url="http://mw.lojban.org/papri/xirli%27u_selsanga">
xirli'u selsanga

.i la kOrdobas.
zo'u darno .o'enai

.i xekri xirma .i barda lunra
.i daskyne'i rasygrute
.i i'a lei dargu mi slabu
.i ku'i na tolcliva la kOrdobas.

.i pa'o le foldi .e le brife
.i xekri xirma .i xunre lunra
.i la nunmro mi ca catlu
to'o lei galdi'u pe la kOrdobas.

.i .oi lo mutce clani dargu
.i .oi doi pemi virnu xirma
.i .oi la nunmro mi ba penmi
pu lenu tolcliva la kOrdobas.

.i la kOrdobas.
zo'u darno .o'enai
</text>
